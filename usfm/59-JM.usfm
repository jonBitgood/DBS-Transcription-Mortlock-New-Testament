\id JAS
\ide UTF-8
\h JEMES
\rem	language: Mortlockese
\rem	Iso639-3: nho
\rem	OriginalPublisher: AMERICAN BIBLE SOCIETY
\rem	OriginalTranslator: EEV. A. C. GARRIOCH
\rem	Status:
\rem		Released
\rem		Complete
\rem		Version 2.0
\mt MAKU AN
\mt2 JEMES TAROPUA.


\c 1

\p

\v 1 JEMES, ran-anan an Kot o Samol Jisos Kraist a'man, a ken maku nanai ainan enaul mi ruou mi no fesen, kapun 
\v 2 Pui ami, au okioki mi apuapua rek ami uerai ajan nura; 
\v 3 An kile kei mi ajan an ami luku a ken feria ta tipapos. 
\v 4 A ami tipapos pue feferi, feferi ateri la; pue au pue ateri la o unus ta, sor eu ata a sa etei. 
\v 5 Kare aman mi tiparem kisakis, a pue tunorai ren Kot mi ken limmel nanai mi ainikin, a sap puon; a epue nanai i. 
\v 6 A pue tunor etei luku, a te tipmaramar; pue i mi ken tipmaramar, a ken ojon rek na leset mi asapual a ken kupeta la o alusa ta. 
\v 7 Muan ue a te okioki mi Jioua epue nanai i eu ata; 
\v 8 Muan letip ruofar aman, a ken ruueliuel ren an fefer mi ainikin, 

\p

\v 9 Joulan kirinuel aman pue puapua ren an seika ta;
\v 10 O muan pisekasek aman ren an asapuila tu, pue ojon rek uan fetil a epue mara la. 
\v 11 Pue ial puap tata puerikar aniau, a ken apuasa la fetil, ua an epue pun tu, o sokon an eripuar a ken marup la; ie ojon muan pisekasek aman epue puas la lan manau an.
\v 12 Mi faiamau muan aman mi ken amarou lupuan ajan an; pue a puap aronai, a epue uerai mar an amanau, mi Jioua a puon nanai mi tane i kana.
\v 13 Lupuan ajan an, aman te apasa, Ajan ai mi ren Kot; pue Kot a sap ajana ren mi inau, o a sap atupu aman: 
\v 14 Pue aman a ken ajana lupuan an morenia mi inau a ken moana la i, o atupu i; 

\v 15 Morenia a puap uosomau, a ken naikat tipij; o tipij a puap ateri la, a ken naikat me la. 
\v 16 Pui aronaron ami, au te tup ren mi rafana: 
\v 17 Limmol allim monison, o lifan allim ateri la monison, ra ken me uan, ra ken fai tu jonai Jam an sarem kana, mi tip maramar a sap no ren, are nirin tak la. 
\v 18 A pokin lamane ta, ap naikat kit ren kapas enlet, pue ja pue moan ua an monison mi a ken feria ta.

\p

\v 19 Au' kile, pui aronaron ami, aramas mi ainikin a pue failakai ran, kaimuai kapas, kaimuai kom;
\v 20 Pue kom an aramas a sap feria ta tupuel an Kot. 
\v 21 Ie mi ni au likita la mi aniaput mi ainikin, o mi inau nura, ap mosonason ausalon kapas a fetoka tu, mi to nanai amanaua ta nen ami. 
\v 22 A ami au ran-feri kapas, au te ran erek, ap atupu pokin ami. 
\v 23 Pue kare aman a ken ran kapas, ap sor feria ta, a ken ojon rek muan aman mi ken utueli uan mas an lan klas; 
\v 24 Pue a ken na nanai pokin i, ap fai la, failakai monluka la ojon. 
\v 25 A aman mi ken utueli lan kapas allim ateri la an anasa la, ap amarou, a sap ran ap monluka la, pue a ken feria ta anan, ie muan epue faiamau ren an fefer. 
\v 26 Are aman le ami mi ojon joulan aman, ap sap amarou ran monan, pue a ken pokin atupu letip an; a sor lomot an na an jonlan.
\v 27 Pue ie joulan enlet mi tipoues ren Kot, Jam at; atanaki at lolamur kana o rapot lipit kana lupuan ar riafau, o puai jonai tikitiki puel an fanufan. 

\c 2

\p

\v 1 Pui ami, an te amarou lamalam an am Samol alin Jisos Kraist, etei lifilafil aramas. 
\v 2 Pue are muan aman faut an alin o lela kol, a til lan lan ami fel an Kot; o muan uoinau aman mi faut au mi inau, a pual til lan; 
\v 3 Ami ap rau allim nanai i mi faut an alin, kapas nanai i, En mat tu ejen allim kei, o kapas nanai muan uoinan ue, En u ta kona, are, En mat tu kei fan lonalon an pir ai; 
\v 4 Ami ap san tipmaramar le ami, o soukel mi ok inau! 
\v 5 Pui aronaron ami, au ausalon; Kot a san fila ta mi uoinan an fanufan ei, mi ken pisekasek ren luku, ra ranalemuri mueu ue, a puon nanai ir mi ken tane i!
\v 6 A ami ken mamual ki mi uoinau. Mi pisekasek kana ra sap nainiamanau ami? o liape la ami lan lenien rulap? 
\v 7 Ra san asaia it allim ue mi aitan nan kemi? 
\v 8 Are ami amarou samol an allik ojon Paipel ue, En tane mi no aram ojon rek pokin ea, ami epue feferi allim:
\v 9 A kare ami ken lifilafil aramas, au feri mi inau, o ami mi tipij fan kapas an lamalam. 
\v 10 Pue aman mi ken amarou kapas an lamalam monison, ap pura tu eu, a ken tipij ren monison. 
\v 11 Pue i mi ken apasa, O te lisou, a ken pual apasa, O te ni la aramas. Are en sap lisou, a en ap ni la aramas, en mi ran-pura tu kapas an lamalam. 
\v 12 Ami maliali o feferi ojon ir mi atikfiri ren allik an anas la. 
\v 13 Pue mi semen umaum ar, a epue uerai atikenlau umaum ar a sa etei; o umaum ar a ken puapua paluan nanai atikfiri. 

\p

\v 14 Pui ami, ia lomot an are aman a ken apasa. Nan I luku o en mi anan? luku ei epue to nanai amanau i? 
\v 15 Are puit aman are monai at aman a ken falonselen are arak, 
\v 16 Aman le ami ap kapas nanai ir, Ami it ue renel, kinamue, o mat; a ami sap kisan nanai ir ata kana mi fir nanai aion ar, ia lomot an?
\v 17 Ie ojon luku, are anan sa etei, a ken me la, pue alao. 
\v 18 A aman epue apasa, Om luku a no, o ai anan a no; en puere ta om luku mi anan sa etei, o nan I epue puere ta ai luku ren ai anan kana.
\v 19 En aleta mi aman erek Kot a no; a mi allim; anu inau kana ra pual aleta, o rerer. 
\v 20 En, muan pan, en san kile mi luku anan sa etei, a ken me la? 
\v 21 Jam at Epream a san aronai ren anan lupuan an asaron anu na an alual Aisak uan ran?
\v 22 En sa uerai mi luku a ken anan etei na an anan kana; o an luku allimia la ateri la ren an anan kana? 
\v 23 Kapas an Paipel ap puanua ta mi ken apasa, Epream mi luku Kot, a ap uerai an ron ren; a ap it anai Muan aronaron ren Kot. 
\v 24 Ami ap uerai mi muan aman a ken uerai ron ren anan, a sap ren luku erek.
\v 25 Pual ojon rek a san Reap, rapot inau ue, a uerai ron ren anan, lupuan an atua ran-kine koe, ap afaila la ir lan afar al? 
\v 26 Pue ojon rek aion an, nen a sa etei, a me la, ie ojon luku mi anan a sa etei, pual me la.


\c 3

\p

\v 1 Pui ami, au te Jounpatak, nura; ami kile ja pue uerai ninni mi lap jonai, 
\v 2 Pue kit monison mi tipij ren ata nura. Are aman sor tipij ren an maliali, i mi muan allim ateri la, a to nanai namani aion an monison.
\v 3 Ja nanai mara le auan ars kana, pue ra pue alasorik kit, Ja ap auona la aion ar monison.
\v 4 Na nanai jip lapalap kana, mi asapual rapur tina la; a murimur kisakis a ken auona la, ejen pallu ken afiriek. 
\v 5 Ie ojon ran mona a ken kisakis, ap sikakenai ata rapur kana. Na nanai amur rapuria mi ief kisakis a ken kuri!
\v 6 O ran mona a ken ief, lolepin an mi iuau. Iei ojon ran mona, lein kifitan aion amam a ken ainana la mi ainikin, o kuri fanufan monison; o ran mona a ken kori ren el.
\v 7 Pue sokon man maro monisou, o man susa fail, o man tata fail, o man an le set, aramas ra ken afakara to, lom pual ikana: 
\v 8 A ran mona semen mo aramas a to nanai afakara to; a ken mi inau ranaiia, a ur an sefai an me la.
\v 9 Ren ran mona ja ken maretai Kot mi Jam amam; o ren ran mona ja ken lal inau nanai aramas mi feria ta sokon Kot;
\v 10 Jonai auan en rek maretai o asaia ken til ue. Pui ami, mi sefir ata kei.
\v 11 Ran an un o ran inau ken aurek jonai ejen en rek?
\v 12 Pui ami, ura fik a pue to nanai ua uan olif? are ura krep fik? ie ojon ran an leset a soto nanai feria ta ran un allim. 

\p

\v 13 Ia muan tiparem o lepunkor le ami? a pue puere ta an fefer jonai manau allim etei tiparem mosonason.
\v 14 Are loluo maras, o anini no letip ami, an te sikakenai, au te amaru nanai kapas enlet. 
\v 15 Tiparem sokon ei a sap fai tu me uan; pue a sokon fanufan, sokon aion, sokon tefi1.
\v 16 Pue ejen loluo o anini ra no, ie ejen aroran o feri mi inan monison ra pue no ia. 
\v 17 A tiparem sokon me uan a ken tipoues lom, ap umaum ar, mosonason o kilerou, ur an tan o fefer allim, a sap lifilafil, a sap lukatupatup. 
\v 18 Pue ran-feria ta kinamue ra ken kinamue fetoka tu uan aron. 

\c 4

\p

\v 1 Arapi jonai ia maun o flu fenen le ami? a san rapi jonai kei, ami morenia mi ken fiu lein kifitan aion ami kana? 
\v 2 Ami morenia, ap semen anai: ami ni la, o kitta firi, ap soto nanai uerai: ami fiu o maun, ap semen anai, pokitan ami sap tunorai: 
\v 3 Ami tunorai ap semen uerai, pokitan ami aiek mual, pue ami au pae fanasero nanai ami morenia kana. 
\v 4 Ami ran-lison kana, ami au sikile mi aron mi ren re fanufan a ken nimaleti Kot? Aman a morea ron ren re fanufan a pue feria ta pokin i ran-nimaleti Kot, 
\v 5 Ami okioki mi sor lomot an kapas an Paipei, Nen mi kine to le ami a ken morenia nanai loluo?
\v 6 A ken alapa la an limmol. Ie mi ni a ken apasa, Kot ken apeita mi lamalam tokia kana, ap aronai mi mosonason kana.
\v 7 Ie mi au alasorik Kot; au apeita tefil, a ap epue su jonai ami.
\v 8 Au arep nanai Kot, a ap epue arep nanai ami. Ami mi tipij kana, an alla firi pa ami; o alla letip ami, ami mi letip ruou kana.
\v 9 Au alaka o nunurok o sonison; ami akakai pue uili ti sonison, o ami puapua pue uili ti rourok, 
\v 10 Ami au mosonason moan Kot, a ap epue seika ta ami. 

\p

\v 11 Pui ami, au te kapas inau nanai aman ojon aman. Mi ken kapas inau ojon puin, o kine rafana nanai puin, a ken kapas inau ojon lamalam, o kine rafana nanai lamalam; a kare en kine ta lamalam, en sap ran-feri lamalam pue ran-kine rek.
\v 12 Aman erek mi ken rapia ta lamalam, o a ken Ranapunu, mi to nanai amanaua o ni la; pue ia en mi ken kine ta aman?

\p

\v 13 An okioki, ami mi ken apasa, Ikana, are lao, ja pue fai la lan eu telinim, ap nono rek ia lefen eu, ameame to, ameame la, o alapa la amam pisek:
\v 14 A ami sikile mi ni pue feri lao. Pue meta manau ami? a ken at an ran mi puepue la fasoun kisakis erek, ap marup la. 
\v 15 Pue ie mi fir nan kemi apasa, Kare Kot afiriek, ja pue manau, o feri ata ei, are ata mo. 
\v 16 A ikana ami an puapua ren ami sikakenai kana; mi inau puapna kei mi ainikin. 
\v 17 Ie mi ni aman mi ken kile feferi allim ap sap feria ta, a ken tipij. 

\c 5

\p

\v 1 Ami mi pisekasek kana, - an okiokt, ami au sonison o nunyrok pokitan ami riafau mi pue fai to. 
\v 2 Ami pisek kana kumet la, o ami manaku a pui an man. 
\v 3 Ami kol o silfer mi lum la; o ar lum epue puere ta paluan nanai ami, o aniani fituk ami ojon rek ief. Lan ran an ateri la kana ami ion feneni ami pisek kana. 
\v 4 Attuan moni, lunin rananan mi ken talu ami malemal kana, mi ami lukatupatup amamarou jonai, a ken asare; o an ran-taln koe ar asare a til lan lan jalin an Jioua an 'Sapeot. 
\v 5 Ami matissa fanu ilol, o moraisou; ami mi atanaki letip ami lan ran an ni la. 
\v 6 Ami mi atikfiri, ap ni la muan tupuel; a sap paluan nanai ami. 

\p

\v 7 Ami ononoto, pui ami, tare Jisos a uar to. Attuan ran-malemal a ken uetauetai pisek an malemal, ononato uetauetai i leilai, tare ut an lom pun tu o ut an murin. 
\v 8 Ami au pual ononato uetauetai, o letip ami pos, pue mi arep to an Jisos epue nar to.
\v 9 An te puon aman nanai aman, pui ami, pue au te tipij; attuan soukel a no aran asaman. 
\v 10 Pui ami, au apiru joufas koe, mi ken kakapas fasinokin Jioua, ar ononato o amosona riafau.
\v 11 Attuan ja ken okioki ir mi faiamau mi ken amarou; ami ran ojon Jop ononato amarou, o uerai sopo lan Jioua; pue Jioua a ken ur an tan o kileroa aniau. 

\p

\v 12 A moan ata mi ainikin, pui ami, au te akapel; sap ren lan; are fanufan, are eu akapel; ami euar, epne euar, o ami ap epue ap; pue an te puaika tu lan tipij. 

\v 13 Aman le ami a ken riafau? a pae iotok. Aman a ken puapua? a pue nar fel. 
\v 14 Aman le ami a ken somau? a pue asare to uanpaton an mueror fel; ra pue iotok anai i, relifi nanai i le fasinokin Jisos: 
\v 15 O iotok an Inku epue apirakil ta mi somau, o Jisos epue amanaua i; o kare a ken tipij, ra pue amusa jonai i.
\v 16 Au puere ta ami tipij aman nanai aman, o iotoki aman aman, pue ami pue pirakil ta. Mi lomot an aniau iotok puararo an muan tupuel aman.
\v 17 llaija mi muan aman morenia an ojon ue rek amam; o i a ken puararo iotok a te ut, a ap sor ut uanfanufan lefen elu o maram uonou. 
\v 18 A ap pual iotok, lan ap lifan ut, fanufan ap amare ta ua an. 

\p

\v 19 Pui ami, are aman le ami malet jonai kapas enlet, amau ap aluna to i;
\v 20 A pue kile mi i mi ken aluna to muan tipij jonai an malet la, a pue amanaua ta jonai me la nen eu, o pualu la tipij mi nura. 